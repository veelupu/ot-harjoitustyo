
# Vaatimusmäärittely

## Sovelluksen tarkoitus
Vaelluspäiväkirjan avulla käyttäjä voi pitää kätevästi kirjaa menneiden ja tulevien vaellusreissujensa reiteistä ja päivämatkoista. Lisäksi sovellukseen voi tallentaa esimerkiksi tiedon matkaseuralaisista, rinkan painosta, päiväkohtaisesta säästä sekä vaelluksen ruoka- ja varustelistat. Sovelluksessa näkee helposti tekemiensä vaellusten tiedot, joita voi hyödyntää seuraavia vaelluksia suunnitellessa.  

## Käyttäjät
Sovelluksen käyttäjien käyttäjärooli on lähtökohtaisesti _tavallinen käyttäjä_. 

## Käyttöliittymäluonnos
Sovellus avautuu aloitusnäkymässä, josta pääsee navigoimaan muun muassa menneiden vaellusten listaukseen, tulevien vaellusten listaukseen sekä _Asetuksiin_. Menneiden ja tulevien vaellusten listauksissa käyttäjä voi valita tarkasteltavaksi jonkin tietyn vaelluksen. Kun jokin tietty vaellus valitaan, aukeaa uusi näkymä, jossa on ko. vaellukseen tallennetut tiedot. Osa tiedoista, esimerkiksi ruoka- ja varustelistat, ovat linkkejä seuraaviin näkymiin. Aloittaessaan sovelluksen käytön ensimmäistä kertaa käyttäjä luo itselleen käyttäjäprofiilin, jota pääsee myöhemmin muokkaamaan _Asetuksista_.

## Perusversion tarjoama toiminnallisuus

Vaelluspäiväkirjan perusversiossa käyttäjä voi luoda, muokata ja selata vaelluksiaan, jotka on ryhmitelty menneisiin ja tuleviin vaelluksiin ja järjestetty alkamispäivän mukaan. Käyttäjä voi myös selata, luoda ja muokata varuste- ja ruokalistoja sekä liittää näitä vaelluksiin. Ruokalistoihin tallennettuja ruokalajeja voi liittää myös yksittäisiin päivämatkoihin.

### Vaellus

Vaellus koostuu
* päivämatkoista, joita on vähintään yksi vaellusta kohti
* kohteesta (paikannimi)
* varustelistasta
* ruokalistasta
* seuralaisista (kanssavaeltajien nimiä) sekä
* rinkan alku- ja loppupainosta.
* Käyttäjä voi valita, mitkä tiedot hän tallentaa (pl. päivämatkat, joita on oltava vähintään yksi).

Päivämatkalla on
* päivämäärä
* alku- ja loppupisteet (käyttäjän valinnan mukana nimiä tai koordinaatteja)
* kuljettu matka (km) 
* kävelyaika (tunteja ja minuutteja) sekä
* mahdollisesti päiväkohtaiset ruokalajit.
* Lisäksi on päivämatkalle on mahdollista tallentaa (lyhyt) kuvaus päivän säästä.
* Käyttäjä voi valita, mitkä tiedot hän tallentaa.

### Varuste- ja ruokalistat
Käyttäjä voi luoda varustelistoja, jotka tallentavat listan vaellukselle mukaan otettavista varusteista. Samaan tapaan käyttäjä voi luoda myös ruokalistoja, jotka tallentavat vaellukselle suunnitellut ruokalajit. Ruokalajien kohdalle voi merkitä vaelluspäivän, jolle se on suunniteltu. Saman varuste- tai ruokalistan voi liittää useampaan vaellukseen, ja listoja voi myös muokata.

### Asetukset
* Aloittaessaan sovelluksen käytön, käyttäjä luo itselleen käyttäjänimen, joka voi olla käyttäjän oma nimi tai itse keksitty nimimerkki. Nimen pystyy vaihtamaan asetuksissa.
* _Muuta?_

## Jatkokehitysideoita
Myöhemmin sovellukseen lisättäviä toiminnallisuuksia ovat 
* käyttäjäprofiilin laajentaminen (mm. profiilikuva, ikä)
* käyttäjien välinen kommunikointi
